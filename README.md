# [WIP] Poradnik Slack dla Fundacji Dmuchawiec

:construction: Praca nad tą stroną trwa! :construction:

## Spis treści

* Podstawowe informacje:
    * [Co to jest Slack?](#slack)
    * [Dla kogo Slack i ten poradnik?](#dla-kogo)
    * [Dlaczego Slack?](#dlaczego-slack)
    * [Oficjalna dokumentacja Slack](#oficjalna-dokumentacja-slack)
    * [Gdy nie znajdziesz odpowiedzi na pytanie](#gdy-nie-znajdziesz-odpowiedzi-w-tym-poradniku)
* Zakładanie konta i logowanie:
    * [Jak dołączyć do Slack Dmuchawca? Jak założyć konto?](podstrony/jak_dolaczyc.md)
    * [Jak zalogować się dla Slack? Mam już konto.](podstrony/logowanie.md).
    * [Nie pamiętam hasła dostępu. Jak go odzyskać?](podstrony/odzyskanie_hasla.md).
* Porady dla użytkownika:
    * W jaki sposób wysłać do kogoś bezpośrednio wiadomość?
    * Co to są kanały i jak z nich korzystać?
    * Jak bezpiecznie korzystać z komunikatora?
* Inne:
    * [Korzystamy obecnie z wersji darmowej Slack. Jakie są jej ograniczenia?](podstrony/administratorzy.mdograniczenia_wersji_darmowej.md)
    * W jaki sposób pomóc we współtworzeniu tej strony?


## Slack

[Slack](https://www.slack.com) jest popularnym narzędziem do 
komunikacji w Internecie. Korzystają z niego małe i duże
firmy, fundacje, organizacje non-profit i edukacyjne 
na całym świecie. Celem tego poradnika jest przybliżenie jego
funkcjonalności, pomoc w konfiguracji i użytkowaniu.

Ze Slack można korzystać przez dowolną przeglądarkę 
internetową lub za pomocą dedykowanej aplikacji dostępnej
na systemy Windows, Mac OS, Linux oraz na smartfony Android
i iOS.

## Dla kogo?

Na tej stronie znajdziesz niezbędne informacje potrzebne
do tego aby zacząć przygodę ze Slack
w [Dmuchawcu](https://www.fundacjadmuchawiec.pl/).
W razie potrzeb dokumentacja ta będzie poszerzana
o nowe informacje.

Ten poradnik jest publicznie dostępny aby każdy mógł
z niego skorzystać, choć przeznaczony jest głównie
dla społeczności szkolnej 
[Fundacji Demokratycznej Dmuchawiec](https://www.fundacjadmuchawiec.pl/).
Przykłady tutaj podane będą zawierały informacje jak
dołączyć do naszego obszaru roboczego (Slack workspace).

Jedynie kadra, uczniowie oraz ich rodzice/opiekunowie będą
mogli przyłączyć się do naszego obszaru roboczego - 
https://dmuchawiec.slack.com.

Możesz jednak wykorzystać informacje zawarte w tym poradniku
aby korzystać z obszaru roboczego innej fundacji, 
organizacji czy firmy.

## Dlaczego Slack?

1. [Slack](https://www.slack.com) był już wcześniej narzędziem
komunikacji wewnątrz kadry Dmuchawca oraz do komunikacji
z Radą Rodziców. Doświadczenia te potwierdziły użyteczność
i łatwość tego narzędzia przy jednoczesnej bogatej
funkcjonalności.

2. Chcemy narzędzia, które pozwoli tutorkom i uczniom
bezpiecznie komunikować się w Internecie w odseparowanej
przestrzeni z kontrolowanym dostępem (aby nikt poza nami nie
miał tam dostępu), którą będą mogli zarządzać tutorki, 
starsi uczniowe jak i wybrani rodzice.

3. Poprzednio używany komunikator (specjalnie nie wymieniamy
jego nazwy) okazał się zbyt otwarty a zagrożenia wynikające
z jego używania zagrażają naszym dzieciom, co zdążyliśmy
już doświadczyć. Oczywiście
najlepszym sposobem prewencji jest edukacja, jednakże
z odpowiednimi narzędziami ochrona jest znacznie łatwiejsza
i ta łatwość jest jednym z głównym argumentów stojących
za tym narzędziem.

4. Potrzebujemy narzędzia wolnego od reklam.

5. Nie ma obecnie planów aby Slack był oficjalnym kanałem
komunikacji
pomiędzy kadrą o rodzicami, choć zachęcamy rodziców do
korzystania ze Slack - aby mieć świadomość z czego korzysta
dziecko w komunikacji z nauczycielami i aby móc uczestniczyć
w dyskusjach wirtualnych trzech zainteresowanych grup - uczniów,
tutorów i rodziców/opiekunów.

## Oficjalna dokumentacja Slack

[Oficjalna dokumentacja Slack](https://slack.com/intl/en-pl/help)
dostępna jedynie w języku angielskim, jest obszerna
i dobrze opisuje wszystkie aspekty tego narzędzia. Elementy
tego poradnika mogą zawierać do niej odnośniki.

## Co dalej?

Spójrz na [spis treści](#spis-treści).

## Gdy nie znajdziesz odpowiedzi w tym poradniku

Jeśli nie znalazłeś odpowiedzi na pytanie związane ze Slack
w tym poradniku lub w oficjalnej dokumentacji
zgłoś się do 
[administratorów](podstrony/administratorzy.md).
